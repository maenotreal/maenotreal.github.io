Палац Кеніга
У Шарівці Харківської області з'явився в початку 19 століття як маєток Ольховських. Свого розквіту він досяг в кінці 19 і початку 20 століть, перебуваючи у власності чергового цукрового магната – Леопольда Кеніга. Кеніг значно розширив будівлю садиби, перетворивши її на справжній палац з баштами і парадними сходами. Сходи трьома терасами спускалися до фонтану і басейну з містком. Велика увага також приділялася парку, оранжереям для тропічних рослин і другорядним приміщенням для робітників. Зараз цей архітектурний комплекс знаходиться в стані напівруїни.