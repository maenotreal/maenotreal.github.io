Озеро Світязь і Шацькі озера
В межиріччі Прип'яті і Західного Бугу на Волині, серед лісових масивів, розташувалася група з понад 30 озер. Найбільше з них – Світязь – через кришталево чисту воду і значну глибину часто називають українським Байкалом. В теплу пору року вода біля берегів озера добре прогрівається, що робить популярним цю місцевість серед відпочиваючих. Шацькі озера розташовані серед лісових масивів, в яких побудовано велику кількість баз і таборів відпочинку. Для охорони рідкісних природних комплексів у районі Шацьких озер в 1983 році створений Шацький природний національний парк площею 32 500 га.

