Національний дендрологічний парк Софіївка
Софіївка - одне з найкрасивіших рукотворних чудес України, пам'ятник світового садово-паркового мистецтва кінця XVIII століття. Щорічно парк, що займає близько 180 га, відвідують понад 500 тисяч осіб. Софіївка заснована в 1796 році власником міста Умані, польським магнатом Станіславом Потоцьким та названий на честь його дружини Софії Вітт-Потоцької. По руслу річки Кам'янка споруджено ряд штучних басейнів та ставів: Верхній та Нижній, водоспади, шлюзи, каскади, підземна ріка Ахеронт завдовжки 224 м. Парк прикрашають Левкадська і Тарпейська скелі, гроти, павільйони, альтанки і антична скульптура.