Долина нарцисів
Легендарна Долина нарцисів розкинулась в урочищі Кіреші між р. Тиса і р. Хустець на околиці Хуста. Природа цієї реліктової долини збереглася з Льодовикового періоду. Популяція нарциса вузьколистого тут унікальна тим, що знаходиться не в горах, а на рівнині 180-200 м над рівнем моря. Подібні зарості, але меншої площі, залишилися в небагатьох місцях - Альпах, гірських районах Румунії та деяких Балканських країн. Масове цвітіння Долини нарцисів зазвичай починається в першій половині травня, триває близько двох тижнів точна дата залежить від погоди. Земля покривається білим квітковим килимом незвичайної краси, подивитися на який приїжджають тисячі туристів.