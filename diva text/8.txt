Ландшафтний парк в Буках
Парк закладений на берегах р. Раставиця в 1996 р. на кошти сквирського підприємця В. Суслова в селі Буки Київської області. За його ініціативою було розчищено засмічене русло річки, відновлена гребля, реконструйовано і переобладнано під міні-ГЕС старовинний водяний млин. Мальовничі пороги і скелясті береги Роставиці були перетворені в ландшафтний парк з великою кількістю містків, альтанок і різноманітних скульптур. В ландшафт вдало вписані будівлі садиби родини Суслових: житловий будинок з сімейною каплицею, "вартова башта", мисливський будиночок, столярний цех та ін. В міні-зоопарку можна побачити левів, ведмедів, оленів, поні, павичів.