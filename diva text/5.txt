Асканія-Нова
Асканія-Нова – унікальний біосферний заповідник України. Тут можна насолодитися красою степової природи – у парку росте понад 400 видів квітів і трав, 150 видів чагарників і дерев. Фауну Асканії-Нови представляють зебри, африканські та індійські антилопи, південноамериканські верблюди, олені, американські бізони, лами, шотландські поні, коні Пржевальського , сайгаки і т. д. На території заповідника гніздяться білі і чорні лебеді, лебеді-кликуни, журавлі, куріпки, жайворонки, дрохви, фламінго, всього більше 60 різних видів.

